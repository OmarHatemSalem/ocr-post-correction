”Noi andiamo; se vuoi prenderlo, prendilo pure, ma noi non vogliamo considerarti più come sorella.”
Questa sposò il pecoraio, il quale la portò nel suo paese in un
palazzo tutto d'oro. 
Quando la portò lassù, si presentarono dodici damigelle, che ricevettero la sposa. 
Egli tolse i vestiti che aveva e si vestì da re, venne davanti a lei e le disse:
"Giuseppina, io sono il pecoraio, ma sono il re del sole.”
Dopo che passò un anno, questa ebbe un bambino e una bambina. 
Il bambino con una palla d'oro in mano, la bambina con una stella in fronte. 
Questa era felice e contenta, non c'era nessun altro al mondo che stesse meglio di lei. 
Quelle dodici damigelle la servivano in tutto. 
Al padre un giorno venne il desiderio di far visita alle figlie. 
Andò da quella che aveva preso il conte e disse:
"Oh! figlia mia, che fai, come stai, stai contenta?”
E quella disse:
"Ho sposato un conte e non devo stare contenta? 
Solo ho il dispiacere di non aver figli.”
Il padre si amareggiò per questa cosa che gli disse la figlia e rimase triste triste. 
Essa lo fece dormire, lo fece mangiare, lo fece bere, e al mattino dopo egli si congedò dalla figlia e dal genero e disse che voleva andare a vedere Rosina. 
Andò da Rosina e disse:
"Eh! figlia mia, come te la passi, stai contenta?"
"Ho sposato un principe e non devo stare contenta? 
Sono soltanto scontenta, chè partorisco i bambini e mi muoiono."
Il padre si rattristò di nuovo. 
Dopo che la figlia lo fece mangiare, bere, dormire, il mattino dopo si congedo e andò. 
S'informò del pecoraio e gli dettero la aotizia che Giuseppina stava su quel palazzo. 
Egli, sempre credendo che quello stesse sul palazzo per pecoraio e quella per serva, andò e bussò. 
Si presentarono le dodici damigelle e il vecchio disse loro:
LE TRE SORELLE
C'erano una volta un padre e tre figlie; 
la madre era morta ed erano rimaste con il padre tutte e tre. 
Una di queste, che era la grande, aveva venti anni e disse al padre:
"Padre, io voglio sposarmi.”
”Figlia mia, ed io ora che ti devo fare? - disse il padre -, appena lo sposo ti manderà a chiedere io ti mariterò."
Queste tre figlie andavano tutte in campagna per lavorare. 
La grande si sedette su di una pietra e incominciò a piangere e a dire:
"Sorte mia e fortuna mia!”
Ecco che apparve una vecchietta; disse:
”Ma che hai che piangi?”
"Piango, perché vorrei sposarmi.”
La vecchia cacciò tre anelli:
"Scegli,” le disse.
Uno era di oro, uno era d'argento e uno di piombo. 
Quella scelse quello di oro. La vecchia disse:
”Stasera quando andrai a casa, sali sulla soglia della porta, chè un giovane verrà a chiederti la mano."
La lasciò la vecchia e andò. 
Quella smise di lavorare e andò a casa, salì sulla soglia della porta e incominciò a guardare
Passò un conte e si innamorò di questa giovane. 
Non appena si videro, cominciarono a ridere e strinsero una grande amicizia.
"Voglio sposarti.”
Lei cominciò a rallegrarsi ed entrò dal padre:
